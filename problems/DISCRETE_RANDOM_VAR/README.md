Зад.1 Хвърлят се 30 зара. Каква е вероятността да се паднат по-малко от 5
шестици? Сравнете теоретичната вероятност с експериментални данни. Можем
да твърдим, че с вероятност 0,75 ще се паднат повече от колко шестици?
Зад.2 Стрелец уцелва мишена с вероятност 0,2. За да спечели стрелецът
трябва да направи три точни попадения. Каква е вероятноста за това да са му
необходими:
а) точно 8 изстрела;
б) повече от 6 изстрела;
в) между 5 и 8 изстрела, включително?
Зад.3 В урна има 7 бели и 6 черни топки. От урната последователно без
връщане се теглят 8 топки. Нека X е броя на изтеглените бели. Направете
1000 симулации и по тях пресметнете: границите, в който се мени X, EX и
DX. Намерете теоретичните стойности за EX и DX. Представете графично
емперичното и теоритичното разпределение на X(на една графика).
Зад.4 Лотария се провежда със следните правила. Всеки участник избира
едно число от 1 до 2n, не е необходимо да избират различни числа. Когато броят на участниците стане n се теглят 5 печеливши числа. Каква е вероятността
да се паднат точно две награди. Пресметнете при n = 10, 100, 1000, 10000. С
каква случайна величина ще моделирате броя на печалбите?
Зад.5 За коледно парти всеки от n (n = 20) участници носи по един подарък. Подаръците се номерират и в шапка се слагат номерата от 1 до n. Всеки
участник си тегли номер и получава съответния подарък. Напишете функции,
които пресмятат:
а) теоретичната вероятност;
б) емперичната вероятност изчислена по 10 000 опита;
никой да не получи своя подарък.
Пресметнете очакването на броя хора получили своя подарък.
