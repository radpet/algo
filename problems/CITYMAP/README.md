(спец. Компютърни науки, 2017/18 г.)

Карта на град

Да се реализира програма, която представя карта на град. Информацията за картата се съдържа в текстов файл. На всеки ред във файла на първа позиция стои името на дадено кръстовище, а след него двойки от имена на други кръстовища и дължината на улицата от първото кръстовище до второто например:
	
Попа БСФС 150  5Кьошета 1000
	БСФС Попа 150
	5Кьошета НДК 400
	НДК Попа 800

Забележете, че е възможно да има еднопосочни улици, също така е възможно улиците в двете различни посоки да са различни по дължина, но не е възможно да има две различни улици в една и съща посока между едни и същи кръстовища.

За тази карта реализирайте:

Проверка дали има път между две зададени кръстовища. (Done)
Намиране на трите най-кратки пътя между две зададени кръстовища. 
При наличието на затворени кръстовища (които да бъдат подавани като списък) да се намери трите алтернативни най-кратки пътища между две зададени кръстовища.
Проверка дали при дадено кръстовище за начална точка е възможно да обиколим част от града и върнем обратно от там от където сме тръгнали.
Проверка дали можем да направим пълна туристическа обиколка на всички улици без да минаваме по една и съща улица два пъти. Ако такава обиколка е възможна, да се намери маршрута на тази обиколка.
Проверка дали е възможно да стигнем от дадено кръстовище до всички останали.
Намиране на всички задънени улици (еднопосочна улица която свършва в кръстовище от което не излизат улици). Улиците описваме като двойка от имената на кръстовището от което започва и кръстовището, където свършва. (Done)

Бонус: Да се реализира интерактивен режим на изпълнение на програмата. Тя се стартира в този режим като при изпълнение на програмата се даде първи параметър -i, последван от файла с картата и кръстовище на което се намираме. Чрез конкретния режим се дава достъп до следните команди:


location — да се извежда кръстовището на което се намираме в момента
change @ — да променя кръстовището на което се намираме
neighbours — да отпечатва всички съседни кръстовища на настоящото (съседно кръстовище е такова, което можем да достигнем от настоящото бе да преминаваме пред междинни кръстовища)
move @ — мести текущата позиция от кръстовището, на което се намираме, до кръстовището, посочено на мястото на @ и извежда последователността от кръстовища през които се преминава, за да се достигне до там. Ако път от нашето кръстовище до подаденото няма, информация за това да се изведе на екрана и настоящото кръстовище да не бъде променяно
close @ — да се добави кръстовището посочено в @ към затворените кръстовища
open @ — премахва кръстовището от списъка @ от списъка на затворените.
closed — извежда всички затворени кръстовища
tour — извежда маршрут на туристическа обиколка на града

